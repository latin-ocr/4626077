-55-

eiusque rebus, a v, 35 de se ipse loquitur. Petit a spectatori-
bus, ut hanc fabulam silentio spectent, ut sibi liceat statariam
agere. Etenim ceteras fabulas plerumque motorias esse, ita ut
sibi partes servi currentis, irati senis, similes agendae sint. Sua
ipsius igitur causa sese' hoc petere a spectatoribus, non a poetis,
quippe qui sibi solas fabulas laboriosas deferant. Sequentibus
versibus (v. 48 sqq.), quo iure ad spectatores se vertat, exponit:
numquam sese id spectasse, ut ipse quam maximum lucrum
caperet, sed omnibus temporibus voluisse servire spectatorum
commodis. Hoc cum ita sit, sibi faveant vel eo consilio, ut
alii actores adulescentuli, qui populi commodis neglectis suum
lucrum quaerant, successum fortunamque scaenicum penes spec—
tatores esse intellegant,

Omnibus igitur his versibus Ambivius de se loquitur
deque suo actoris officio atque labore, quem laborem ut minu-
ant, spectatores orat. Etenim se ipsum nihil curasse nisi eorum
commoda neque umquam id fecisse, quod alii actores faciant,
' qui suum ipsorum quaestum sectentur. Sermonis sensus est
perspicuus et dilucidus. Ex vv. 51s2, quibus de aliis verba
facit, qui sibi placere malunt quam populo, necessario efficitur,
ut Ambivius se populo magis servire studere quam sibi antea
dixerit. Quod re vera versibus illis, de quibus agitur, 48s50
factum est. Hi igitur versus non modo ab hoc loco non ab·
horrent, sed etiam ad vv. 51 et 52 recte percipiendos neces-
sarii sunt.

Contra in Hecyrae prologo hi versus etsi ferri possunt,
tamen ad contextum rerum ac verborum minime necessarii
sunt. Neque Amdohrius‚²) qui versus huic prologo attribuendos
esse probare studet, quicquam argumenti profert3 dicit enim
nihil nisi haec: „versus cur minus in hunc prologum quadrare
videantur, non habeo dicere“. ,

Accedit hoc alterum: Terentium in prologis scribendis
figuris rhetoricis uberrime usum esse Leo⁸) nuper ostendit. Legas
autem quaeso Heaut. prol. vv. 48-52:

„Si numquam avare pretium statui arti meae

Et eum esse quaestum in anim‘um induxi maxumum,
Quam maxume servire vostris commodis:
Exemplum statuite in me, ut adulescentuli

Vobis placere studeant potius quam sibi“.

Has duas figuras, si illos versus hoc ex loco eieceris, perdes.
Contra legas illis versibus omissis Hec. prol. vv. 38-40, 44:

 

2) diss. inaug. p. 19 sqq.
8) Anal. Plaut. 11 p. 15 sqq.

 


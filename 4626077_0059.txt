...53-

Iam ea quae adhuc enarravimus, complectamur, ut quidnam
de hoc prologo iudicandum sit, intellegamus. Apparuit nimirum:

Ι. a) nullum omnino locum exstare, ex quo necessario
efficiatur, ut prologus ad primam -fabulae actionem pertineat.

b) vv. 8--21 intellegi non posse, nisi si fabula antea et
iniquis Terenti et toti populo nota fuerit. Sequi igitur, ut
prologus ad posteriorem actionem spectet.

II. Haec posterior actio quo anno fuerit, ex ipso Andriae
prologo apparere mihi videtur:

1. Prologum Andriae primum omnino Terenti prologum
esse collegimus et ex prologi vv. 1— 7 et ex prologi vy. 22 et
23 et ex omnibus Terenti prologis inter se collatis.

2. Sequitur igitur, ut Andriae prologus - ante Heautonti-
morumeni prologum et, cum inter Hecyram (Ι) et Heautonti-
morumenon nulla Terenti fabula acta sit, etiam ante Hecyrae
primam actionem compositus sit.

3. Hoc cum appareat, sequitur, ut posterior Andriae actio
ante Hecyram (I) h. e. ante Aprilem anni 165 a. Chr. fuerit.
Sed cum ante Aprilem Romae ludi· non fuerint, efficitur illam
eodem anno (166 a. Chr.) atque primam Andriae actionem
fuisse: nempe iterum actam esse Andriam probabile est anno 166
ludis Romanis.

His expositis quid Terentio anno 166 accidisse putem,
breviter exponam: Terentius Aprili anni 166 Andriam, primam
fabulam suam, in scaenam protulit nullo, ut sibi proposuerat,
prologo addito. Andria stetit. Ob ipsam hanc rem poeta vetus
eiusque asseclae, ut poetam novum, cuius statim prima fabula
placuerat, a scribendo deterrerent, impetus in eum fecerunt
eiusque fabulam vituperaverunt, quod e duabus fabulis Graecis
contaminatis conflata esset. Verum istae criminationes, quippe
quae a poeta vetere a populo iamdudum cognito factae spar-
saeque essent, poetae novo periculum offerebant haud mediocre.
Quas ut reiceret, Terentius occasione data se defendere cupiebat.
Simul eius intererat scire, quid de contaminatione populus iu-
dicaturus esset. Qua de eausa perfecit, ut eodem anno Andria
iterum ageretur, et tum praemisit fabulae eum, quem habemus,
prologum, quo et blanda et eleganti adulatione usus dixit, cum
primum de fabulis scribendis cogitavisset, id solum sibi spectan-
dum esse sese credidisse, ut fabulae populo placerent, sed cum
iniqui se aggressi essent propter fabulas contaminatas, se in-
tellegere prologum sibi scribendum esse, quo se defenderet ad
Naevium, Plautum, Ennium provocans. Denique blande et
docte rogat spectatores, ut faveant, adsint aequo animo et illam


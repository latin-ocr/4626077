,- 57-

Duas igitur res se demonstrasse poetam dicere3 unam: ,fabulam
novam esse‘, id quod versu 4 factum esset; alteram „quae esset“
h. e. „qualis esset“, id quod adhuc non factum esset nisi versu 6.
Itaque cum versus 7-9 revera ad Heautontimorumeni prologum
pertinere nunc constaret, sequi, ut etiam versus 6 genuinus esset.
Quare quoniam versum necessarium esse cognovimus, quonam
modo legendus sit, videamus. Proficiscendum est a codicum
lectione:
codex A exhibet: „Duplex quae ex argumento facta
est duplici“· („simplici“ corr. manus rec.).
ceteri codd.: „Duplex quae ex argumento facta est simplici“.
Neque vero dubium est, quin „duplici“, quod prior manus codicis
Bembini praebet, ferri non possit, quo violentur praecepta metrica.
Qua de causa prorsus sunt reiciendas hae lectiones: et „duplex
quae ex argumento facta est duplici“ (ut Guyet,¹⁸) Bipontini,¹⁴)
Donner,1⁸) Benfey‚¹⁶) Kampe¹⁷)) et „simplex quae ex argumento
facta est duplici“ (ut Tanaquil Faber,¹⁸) Bentley¹⁹)).

Certum igitur est versus exitum verbo „simplici“ effici
necesse esse. At quinam sit sensus huius versus, quo facilius
perspiciamus, a facillimis ordiamur oportet.

Poeta dicit fabulam factam esse ex argumento simplici.
Scimus autem fabulas Romanorum palliatas ex fabulis Graecis
conversas, non, poetarum Latinorum ingenio fictas esse. Perspi-
cuum igitur est hoc loco ‚argumentum‘ pertinere ad fabulae
Graecae argumentum, ita ut „ex argumento simplici facta“ idem
sit · atque „ex fabula Graeca simplici“. Quaenam porro fabula
Graeca aut est aut appellari potest „simplex“? Vox ,‚simplex“
duas significationes habet, aut propriam, ita ut voci „duplex“
opponatur, aut translatam, ita ut fere idem sit atque verbum
„unus“.²⁰) Quarum notionum si posteriorem recipimus, sensus

ι verborum „facta ex argumento simplici“ h. e. „facta ex una

fabula Graeca“ maxime perspicuus est. Sed quid sibi velit
„duplex“, non intellegitur. Sin autem priorem notionem recipi-
mus, neque -quae fabula Graeca „simplex“, neque quae Latina
„duplex“ appellata sit, in promptu est. Nec mirum, quod hac
' de re quid iudicandum sit, viri docti valde inter se dissentiunt.

 

¹⁸) Guyeti sententiam cognovi ex Fabiae librop ,18 ιι. 3.
ζ) cf. Schmiederi edit. 1794 (Halia).
¹) cf. Venedigemm in annal. nov. philol. CIX (1874) p. 135.
¹⁶) cf. Venedigeruml. s. s.
¹), ,Die Lustspiele des Terenz und ihre griechischen Originale‘fl
progr ¹¹)v cisalSchmbersigddieriSJdit. ¹⁹) In Bentlei edit. altera Lipsiae 1791.
²⁰) cf. Leo: Anal. Plaut. (1898) p. 22 sq.


,63-

„Nunc si quie est, qui hoc dicat aut sic cogitet:

,Vetus si poeta non lacessisset prior,

Nullum invenire prologum posset novos,

Quem diceret, nisi haberet cui male diceret‘:

Is ,sibi responsum hoc habeat“ sq.
Ex quibus verbis apparet veterem poetam, etiamsi in Terentium
non invectus esset, tamen prologum invenisse, quem diceret.
Quid igitur inde efficiemus? Aut adversarii aegre tulerunt, quod
Terentius in prologis suis omnino de eorum vitiis verba fecerat3
sequitur ergo, ιιι ii ipsi talia in prologis suis omnino non pro-
tulerint, ut alio loco, non in prologis, et Terentium reprehen-
derint et se defenderintss) Aut conquesti sunt, quod Terentius
prologos ob eam solam causam scriberet, ut aut adversarios
laederet aut se defenderet, sed argumentum fabulae non enarraret3
sequitur ergo, ut illi suos prologos non solis contentionibus
litibusque compleverint, sed alias quoque res protulerint. Utrum-
que hoc ex loco concludi posse etsi concedo, tamen vix credi
potest adversarios licet initio Terentio in sermonibus cotidianis
obtrectaverint‚ cum hunc sibi coram populo respondere vidissent,
eodem genere certaminis abstinuisse. Quamobrem statuendum
esse arbitror adversarios prologis usos esse et ad fabulae argu-
mentum enarrandum et ad Terentium laedendum seque defen-
dendos. Hoc fieri potuisse ex Adelphorum prologo satis elucet;
etenim Terentius illa verba (v, 22):

„Dehinc ne expectetis argumentum fabulae“
tum dixit, postquam duo crimina luculenter refutavitss) Id igitur
solum differre videtur inter Terenti et adversariorum prologos,
ut Terentius prologos solam ob eam rem scripserit, ut illos
laederet seque defenderet -(cf. Andr. prol. vv. 1-7), contra ad—
versarii praeterea argumentum fabulae enarraverint.

Multo difficilius est diiudicare, quomodo adversarii Terentio
singula crimina exprobraverint. Quae in duo genera dividuntur.
Etenim aut ad singulas Terenti fabulas quasdam spectant aut
in universum dicta sunt pertinentque ad complures vel omnes
Terenti fabulas vel ad eius universam fabulas componendi artem

 

⁵) Ita iudicare videtur Fabia l. s. s. p. 101 z „L’adversaire et ses parti-
sans formulent leurs critiques de leur propre bouche dans les entretiens de
la vie quotidienne. Terence, au lieu de riposter de la meme facon, a
l'idee tres heureuse de donner a ses repenses une bien plus grande publicite
en les faisant presentet par Prologus du haut de la scene.“ cf. id. p. 30 sq.
et . 262.
p ⁸) cf. etiam prologum Graecum, quem Kaibel (l. S. s.) publici iuris
fecit; cuius similis est Casinae Plautinae prologus.


-45-

esse vidimus (p. 12), quod Heautontimorumenos continuo post
Hecyram (Ι) acta est. Nulla igitur alia fabula ante eam Andriae
actionem, ad quam prologus spectat, acta esse potest. Hoc
autem prorsus alienum csse videtur ab his prologi verbis (v. 3):
„quas fecisset fabulas“. At sententia examinanda est, non
singula verba. Dicit autem poeta, ut supra (p. 9 sq.) vidimus,
fere haec: „Cum primum ad fabulas scribendas accessi, id solum
agendum mihi esse credidi, ut eae fabulae, quas in posterum
facturus fuissem, populo placerent.“ Pluralis igitur numerus
ad eas fabulas referendus est, quas facere Terentius tum con-
silium ceperat, nou ad fabulas iam factas et actas.¹⁸)

3. Neque plus ex Terenti verbis „qui malivoli Ι

Veteris poetae maledictis respondeat.“

concludi potest. Id unum Karsten ¹⁹) recte dicit Terentium,
cum maledictis respondere se dicat, Lusci maledicentiam usu
expertum esse necesse esse. Id autem, quod addit, ipse pro
dubio habet dicens: „quam exhibuit ille probabiliter in alicuius
fabulae prologo post primam Andriae actionem“. Sed hac de
re dicam alio loco.²⁰) Nunc accedamus, si placet, ad quaesti-
onem huic finitimam, de qua est accuratius disputandum.

4. Cum enim Luscius ille Lanuvinus eiusque factio fabu-
lam, antequam reprehenderent, cognitam habuerint necesse sit,
quonam modo adversarii Andriam cognoverint, nisi haec antea
acta sit, quaeritur. Addunt etiam non intellegi, quid populi
interfuerit poetam omnino incognitum reprehendi, cuius ne una
quidem fabula antea in scaenam prodierit. Accedit, quod parum
est probabile Luscium priusquam prima Terenti fabula acta est,
huic maledixisse eiusque fabulam populo nondum notam palam
reprehendisse.²¹) Hoc si fecisset, Luscium ipsum putare Teren-
tium sibi strenuum aemulum futurum esse nonne omnes in-
tellexissent Ρ Tali autem modo Luscius certe id ipsum, quod
noluit, consecutus esset: populi enim animum, opinor, his prae—
maturis criminationibus ad novum poetam advertisset. Haec
omnia, quae si prologum primae actioni attribuimus, nos valde
offendunt, si prologum ad posteriorem actionem referimus,

 

¹⁸) Wagner, qui ad haec verba provocaverat (l. s. s.), sese Dziatzkonis
commentatione „de duplici Andriae exitu“ (annal. phil. nov. CXIII (1876)
p.. 285 sqgl.) coactum hac sententia destitisse ipse postea confitetur (in Bur-
Slam ann . 111 p.804 et 808). — Non recte putat Bosse (,Quaest. Terent.⁴

Lips. 1874 p. 14) Terentium hunc pluralem, etsi de una fabula Andria di-
ceret, adhibuisse. — of. Paeckehnannum l. s. s. p. 11.

¹⁹) 1. s. S. p. 186 sq.

²⁰) cf. part. H cap. I.

²¹) cf. Greifeld 1. l. p. 25.

 


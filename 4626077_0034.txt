³-28—

gis. His ex locis quid omnino de prologis et Terenti etad-
versariorum appareat, infra accuratius disseremus.⁶⁹) Nunc
quid ex eis de ordine prologorum discamus, quaerimus.

Ι) In Andriae prologo (v'v. 1—7) Terentius pronuntiat se
etiam prologos compositurum esse, non ut argumentum fabulae
enarret, sed ut adversariorum maledictis respondeat. Quo ex
loco effici poetam usque ad eam Andriae actionem, ad quam
prologus spectat, prologum omnino non scripsisse supra osten-
dimus.⁶⁰) ’

ΙΙ) In Phormionis prologo legimus haec (vv, 12—19):

„Nunc si quis est, qui hoc dicat aut sic cogitet:

,Vetus si poeta non lacessisset prior,

Nullum invenire prologum posset novos,

Quem diceret, nisi haberet cui male diceret‘:

Is sibi responsum hoc habeat, in medio omnibus

Palmam esse positam, qui artem tractant musicam.

Ille ad famem hunc a studio studuit reicere:

Hic respondere voluit, non lacessere.“
Quos cum versus scriberet, poetam complures eiusmodi prologos,
quibus id solum spectaret, ut et ab iniquorum insimulationibus
se defenderet et ipse in illos impetus faceret, composuisse in
promptu est. Huic igitur prologo non modo Andriae prologum,
sed etiam alios prologos antecessisse apparet. Quae cum ita
sint, Terentius hos versus certe non ob eam causam dixit, ut
populum de prologorum suorum genere edoceret, sed versus
spectent necesse est ad illam contentionem, quae inter Terentium
et ceteros poetas erat. Hoc ita esse etsi intelleximus, tamen
responderitne poeta his verbis adversariorum crimini necne,
diiudicare difficile est. Sed hac de re alias.⁶¹) Nunc illud satis
est efficere, ut ex ipsis verbis (v, 12) „Nunc si quis est, qui
hoc dicat aut sic cogitet“ apparere videatur poetam ab adver-
sariis non lacessitum haec dixisse.

III) Tertius prologus, in quo bac de re poeta loquitur,
quem locum obtineat, dubitari potest. Dicit enim poeta solum
haec (Adelph. prol. vv. 22 et 23):

„Dehinc ne expectetis argumentum fabulae:
Senes qui primi venient, ei partem aperient.“
Quidnam haec verba sibi volunt? Wilmannsius⁶²) quidem, cui

⁶⁹) cf. partis 11 caput Ι.

⁶⁰) cf. supra p. 9 sq.

⁸¹) cf. partis II caput l.

θ’) de didascaliis Terentianis. diss. inaug. Bel-olinensis 1864 p. 47- 51
imprimis p. 51.


-. 14 -.

§L Dc adversariorum criminationlbus.
Ι. De contaminatione.

Priusquam quid ex eis prologorum locis, quibus Terentius
de contaminatione egit, de ordine fabularum appareat, examine-
mus, quaeramus, si placet, quae v1s sit subiecta voci contamina-
tionis. Distinguenda autem, opinor, sunt duo: et quid sit ,con-
taminare‘ et quid significet ,contaminare‘; primum igitur de re
ipsa (h. e. quid Terentius fecerit, quam ob rem iniqui ei conta-
minationem crimini dederunt), deinde de verbo contaminandi
eiusque origine ac vi erit disputandum.

Primum igitur quid sit ,contaminare‘, non difficile est diiu-
dicare. Etenim quid fecerit, Terentius ipse spectatoribus in
Andriae prologo (v. 9 sqq.) accurate exponit. Fatetur enim se
ex Perinthia quae convenerint, in Andriam, fabulam eiusdem
Menandri, transtulisse atque usum pro suis eoque magis, quod
utraque fabula si minus eadem oratione ac stilo, attamen eodem
argumento esset. Hoc autem adversarios valde vituperasse atque
,contaminare‘ appellavisse Terentius addit.. Inde efficitur, ut
,contaminare‘ hoc loco idem sit atque „ex illis duabus fabulis
Graecis unam Latinam facere“.

Id vero unum quaeri potest, utrum fabulae Latinae conta-
minatione factae ex duabus tantum Graecis an etiam ex com-
pluribus contextae sint. Altera Donati fuisse videtur sententia
ad Andriae prologi versum 16 adnotantis haec: „contaminari
non decere i. e. ex multis unam non decere facere“. Tamen
nulla habemus in prologis aut Plautinis aut Terentianis vestigia,
quibus poetas complurium Graecarum fabularum partes quasdam
in unam fabulam Latinam conflavisse demonstretur. Ubique
de duabus tantum fabulis Graecis verba fiunt (cf. Adelph. prol.
vv. 6 sqq. - Eun. prol. vv. 30 sqq. — Andr. prol. vv. 9 sqq.).²⁸)
Quamobrem Donatus utrum verum tradiderit necne, in medio
relinquamus. Minime vero Nencinio (l. s, s. p. 1 sqq.) assentiendum
est, qui hanc criminationem non ad solam oeconomiam, sed etiam
ad sententias quasdam vel praecepta vel breves narratiunculas
a quotquot libuit Graecis fabulis petitas pertinere censet.²⁴)

Deinde quid significet ,contami nare‘, quaeritur. Verbum ,conta-
mino‘ a ,contamine‘ idque a radice ,tag‘ derivandum esse Grauortus25)

 

²⁸) Verbis quae in Heaut. prologo (v. 17) „multas contaminasse
Graecas, dum facit paucas Latinas“ leguntur, paene nihil probari infra

accuratius disseram. (cf. p. 33—35).
²⁴) Idem dicit Grauert l. s. s. p. 192. 205. — Contra cf. Ihne: quaesti-

ones Terentianae (Diss. inaug. Bonnae 1843) p. 6 sqq.
²⁶) l. s. s. p. 116 sqq.


„58-

Ι. Apud Donatum in Phorm. praef. p. 14 1. 20 Β.. legimus
haec: „argumentum quoque non simplicis negotii habet nec unius
adulescentis ut in Hecyra, sed duorum ut in ceteris fabulis.“²¹)
et apud Euanthium in Reifferscheidii edit. Euanthi et Donati
commenti de comoedia (lib. univ. Vratislav.1874s75) p. 7 l. 4 sqq.:
„Illud etiam inter cetera eius laude dignum videtur, quod lo·
cupletiora argumenta ex duplicibus negotiis delegerit ad scriben-
dum. Nam excepta Hecyra, in qua unius Pamphili amor est,
ceterae quinque binos adulescentulos habent.“ Horum gramma-
ticorum doctrina accepta Nannius, quem Schmieder in editione
sua sequitur, versum explicat ita: „et apud Menandrum omnia
simplicia fuisse, unum senem, iuvenem, amicam, servum3 a
Terentio vero has personas duplices esse factas“. Idem fere dicit
Westerhovius.²²) Sed primum qua ratione usus Terentius has
personas duplices fecerit, non dicunt. Deinde quaero, quemnam
spectatorum haec verba ita intellexisse viri docti putent3 hac
in re Dziatzko verum intellexit negans hanc obscuram senten-
tiam, qualem apud grammaticos legamus, posse Terenti fuisse.

Ob eandem rem Leonis (1. s. s. p. 22) sententia displicet.
Etenim hic quoque vir doctus comoediam duplicem appellari
putat propterea, quod duorum adulescentium negotia complectatur.
Quin illa obscuritas, quam in verbo „duplex“ esse vidimus, si
Leonem sequimur, eo augetur, quod ,simplex‘ pro ,uno‘ positum
esse censet, id quod hoc versu, quo ,duplex‘ inulto alio sensu
praeditum usurpari vir doctus statuit, sane ferri nequit. Neque
est credibile figurae et elocutionis venustatis causa poetam ad
tantam obscuritatem accessurum fuisse.

Neque magis placet Fr. Schoelli opinio, quam M. Schanz
(hist. litt. Rom. ²1 p. 81) attulit atque recepit: „Das Argumen-
tum ist simplex, aber die Durchfiihrung desselben verschlungen.
Die fabula ist durch die Kunst des Dichters eine πολύτροπος
trotz des einfachen Stoffes“. Neque vero vox ,duplex‘ his verbis
explicatur. Praeterea si fabula πολύτροπος est, argumentum
fabulae (h. e. id, quod in fabula agitur) eodem modo πολίτροπον
esse ego quidem arbitror.²⁸)

 

ἰ) Similiter Donatus ad Andriae II 1 v. 1: „In hoc colloquio altera
pars ostenditur fabulae, si quidem Andria ex duorum adolescentium periculis
gaudiisque componitur, cum fere solam Hecyram Terentius ex unius comoedia
adolescentis effecerit‘fi Alios locos ef. apud Nencinium l. s. S. p. 66 sq.

²²) Westerhov-Stallbaum: Ter. sabb. ed. (183011) 111 p. 8 ad h. v.

²⁸) Sententiam suam defendit Fr. Schoell in Mus. Rhen. nov. LVII (1902)
p. 48 sq. allatis aliis locis, quibus „duplex“ eodem modo atque Graecum
,,διπλοῦς“ significaret ,,πολυτροπος.“ Quae significatio translata ab hoc
loco abhorret vel ob eam rem, quod ,duplex‘ voci ,simplex‘ opponitur.


-72—

3. Deinde testimonio est totus Hecyrae prologus posterior,
in quo Ambivius de multis rebus ad se spectantibus, veluti
quae ratio inter se ipsum et spectatores et inter se et poetas
intercedat, enarrat. Unde primum id discimus Ambivium magna
auctoritate atque dignitate apud spectatores fuisse. Dicit enim
ipse de ,auctoritate‘ sua (v. 40) rogatque populum (v. 47): „Mea
causa causam accipite“.²⁸) Id quoque, quod Terentius post
utramque calamitatem, quam accepit, prologos Ambivio pronun-
tiandos tradidit, argumento est poetam scivisse Ambivium apud
populum multum valere. Ob eam igitur 'causam Terentius „com-
misit suum studium in Ambivi tutellam“ (v, 44), unde simul
apparet poetam cum domino gregis aut commercio aut amicitia
coniunctum fuisse. Idem probatur huius prologi v, 10 sq.:

„Easdem agere coepi, ut ab eodem alias discerem
Novas, studiose, ne illum ab studio abducerem“.

Quos versus ita tantum recte explicari iudico, si poetam
ad dominum greg1s, non ad aediles fabulas novas detulisse
censemus. Etenim aediles si fabulas novas a poetis emissent
et domino gregis solum agendas tradidissent, huius minime inter—
fuisset, a quo poeta fabulae scriptae essent. Sin autem dominus
gregis ab ipsis poetis novas emebat, eius intererat cum eis poetis
agere negotioque coniungi, qui fabulas bonas scribebant. Intelle-
xerat autem Ambivius Caecili fabulas, etsi, cum primum ageren—
tur, nescio quam ob rem displicuerant, tamen praeclaras esse.
Qua de causa vehementer cupiebat illum fabulas scribere non
desinere. Etenim si Caecilius deterritus esset, ne fabulas scriberet,
Ambivius quoque damnum accepisset, quod novas Caecilianus
agere non iam posset. Quod ne fieret, Ambivius ultro, non a
Caecilio invitatus aut rogatus, enixe operam dedit, ut fabulae
Caecilianae exactae iterum agerentur, spectarentur, probarentur,
id quod sua solum ipsius opera factum esse perspicuis verbis dixit:

(v. 4) „Novas qui exactas feci ut inveterascerent,
(v. 9) . . . certum mihi laborem sustuli,

(v. 10) Easdem agere coepi, . . .

(v. 12) Perfeci ut spectarentur . . .

(v, 13) Ita poetam restitui in locum“.

Sed potestne cogitari Ambivium ob eam solam causam,
ut a Caecilio alias novas acciperet neve poetam ab studio ab·

 

²⁸) cf. Heaut. prol. V. 35 sqq„ imprimis v. 41:
„Mea causa causam hanc iustam esse animum inducite.“
et v. 48 sqq.: „Si numquam avare pretium statui arti meae
Et eum esse quaestum in animum induxi maxumum,
Quam maxume servire vostris commodis“ sq.


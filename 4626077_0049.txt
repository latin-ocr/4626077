..43-

ΙΙ. Nunc eorum argumenta audiamus, qui prologum ad
primam actionem referendum esse dicunt:

1. v. 8 „Nunc, quam rem vitio dent, quaeso animum adtendite“.
dicit Dziatzk00) ita proferri, quasi poeta ad Andriam certe non—
dum ,operam abusus sit, qui veteris poetae maledictis respondeat‘.
Sed Dziatzko ipse verbis quae addit, confitetur omnem illam
offensionem ita tantum sustentari, ut cum Andria primum agere-
tur, nulla adversariorum mentione facta nostrum prologum primum,
quae illi Andriae vitio darent, commemorasse putemus, postquam
interea aliarum fabularum prologi eiusdem argumenti antecessissent.

2. Gravissimum autem argumentum inesse dicunt in V. 24 sq.:

‚,F'avete, adeste aequo animo et rem cognoscite,

Ut pernoscatis, ecquid spei sit relicuom“.
Ex quibus colligi debere spectatores ,‚rem“ nondum cognovisse,
fabulam igitur aut cum nostro prologo primum actam aut antea
exactam fuisse ; quod alterum cum statui non possit, nostrum
prologum primae esse fabulae primum actae credendum esse.
Haec scripsit Dziatzko in dissertatione sua inaugurali (p. l n. 1)
posteaque confirmavitw) dicens poetam vv. 24-27 a spectatori-
bus petere, ut hanc fabulam spectarent, ut quales fabulas a se
posteris temporibus exspectare possent, intellegerent3 neque vero
eum id petere potuisse, si fabula iam acta fuisset3 hoc enim si
factum esset, eum ad plausum et clamorem, quibus fabulam iam
prosecuti essent, respecturum fuisse.¹1)

= 3. Nam quod Fabia (l. s. s.) dicit poetam V. 18 sqq. specta·

toribus se commendare voluisse ut Plauti, Naevi, Enni aemulum,
facillime dissolvitur. Non prius enim Terentius ad hos provo-
care potuit, quam adversarii crimen contaminationis ei obiecerunt.
Excusantis igitur, non se commendantis haec verba sunt.

Hi igitur sunt omnes, quantumvideo, loci, quibus usi hanc
illam sententiam viri docti probaverunt. Nonne miraris hos
locos inter se plane diversos et contraria ipsa· comprobantes in
uno eodemque prologo inesse? Ego vero nego omnia, quae pro
certissimis viri docti venditaverunt, certissima esse. Examine-
mus igitur singula argumenta3 atque primum ea, quibus priorem
sententiam confirmari viri docti putaverunt, deinde ea, quibus
ipsum contrarium probari videtur.

 

¹³) diss. inaug. p. 1 n. 1.

¹⁰) Mus. Rhen. nov. XX (1865) p. 579 sq.

¹¹) Paeckelmann 1. s. s. p. 15 sqq. — Ο. Brugmann: annal. phil. nov.
CXIII (1876) p. 417. — Wagner in Bursiani relationibus annal. III (1874J5)
p. 804, 808. — Dziatzko in Phorm. ed’ (1885) p. 12. -- Fabia l. s. s. p. 31 sq.
—- Fr. Schoell in Mus. Rhen. nov. vol. LVII (1902) p. 49 adn. 2.


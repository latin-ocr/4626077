-68—

Luscique rixam pertinent, comperimus. Scimus enim et quid
Terentius adversariis in prologis obiecerit, et quae adversariorum
crimina Terentius in prologis refutaverit. Adversarios autem
non solum in prologis, sed etiam in sermonibus cotidianis aliove
modo Terentium laesisse cum viderimus, plane fieri potest, ut
Terentius quoque hic illic alio telo praeter prologos ad illos
laedendos aut ad se defendendum usus sit.

 

Caput II: De fabulis emendis,

Hoc capite nobis quaerendum est, quae ratio inter ludorum
curatores et dominos gregis et poetas in fabulis et emendis et
usurpandis aetate Terentiana apud Romanos intercesserit. Ne
hanc quidem rem equidem primus tractaturus sum, sed antea
alii viri docti eam sive tetigerunt sive pertractaverunt. A quorum
sententia cnm dissideam, quid sentiam, breviter proferam.²⁸)

Tota res autem versatur in duabus quaestionibus: Primum
quaeritur, quisnam fabulas a poeta emerit3 deinde in cuius
dominio fabulae actae manserint. Utraque de quaestione primus
egit Fr. Ritschelius (Parerg. I p. 327 sqq). Qui proficiscitur
ex Eun. prol. v, 19 sq.: „Quam nunc acturi sumus

Menandri Eunuchum, postquam aediles emerunt“sq.

Ex quo loco satis apparere aediles vel in universum ludo—
rum curatores, ut per se verisimile sit, fabulas, quas histrionibus
agendas curarent, a poetis emisse. Huic opinioni parum respon-
dere Hec. prol. II v. 47 sqq.:

„Mea causa causam accipite et date silentium,
Ut lubeat scribere aliis mihique ut discere
Novas expediat posthac pretio emptas meo“.

Sed locum explicari Donati verbis, qui ad hunc Hecyrae
locum haec adnotet: „Aestimatione a me (i. e. ,a domino gregis‘)
facta, quantum aediles darent: et proinde me periclitante, si
abiecta fabula a me pretium, quod poetae numeraverint, repetant
Ergo ,meo‘ a me facto, a me statuto“. lta igitur rem se habere:
Aediles fabulas a poetis oblatas domino cuidam gregis aestimandas
tradere. Qui quod pretium statuant, id aediles poetae dare, ita
ut poeta, antequam fabula agatur, pretium ab aedilibus solutum
acceperit. Dominum autem gregis, si fabula ab eo aestimata exacta
sit, illud pretium poetae solutum aedilibus reddere debere. Qua

 

¹⁸) Nonnulla recte intellexerunt Ribbeck: Die Rom. Tragbdie,1›.655 sqq.;
Oehmichen: Biihnenaltertiimer der Griechen und Romer (Ι. Miillers Handb.
V, 3)§36; Amdohrl. s. s. p. 24 sq.


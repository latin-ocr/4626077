..41-

fecerunt: Terentius , semper superior discessit omnesque eius
fabulae ,Hecyra excepta populo valde placuerunt. Quare quoniam
se suis insimulationibus minime effecisse, ut Terenti fabulae
exigerentur, iniqui intellexerant, denuo id crimini ei dederunt,
quod fabulas non ipse, sed ab hominibus nobilibus adiutus scriberet.

Sed in rebus apertissimis nimium longi sumus. Id igitur,
quod volui, ut comprehendam: attendendum esse puto primum
crimen contaminationis initio tantum occurrere atque a Terentio
in duobus solis primis prologis refutatum esse3 deinde crimen,
quod ad amicorum auxilium pertinet, bis ab adversariis usur·
patum esse: primum, simulatque Andria, prima Terenti fabula,
probata est3 tum postquam Terentius, etiamsi quibuscumque
rebus potuerunt, ei obtrectare studuerant, tamen nihil paene
nisi palmas acceperat.⁹⁴)

Caput IV: De Andriae prologo.

Andriam primam Terenti fabulam esse primumque anno
166 Μ. Marcello O. Sulpicio coss. actam esse et ex didascaliis
et ex Terenti vita Suetoniana et ex Donati praefatione Andriae
praemissa manifestum est neque ullum exstat vestigium, quo
Andriam Terentio vivo iterum actam esse . dilucide appareatl)
Hoc etsi ita se habet, tamen Andriam Terentio vivo iteratam
esse permulti viri docti putaverunt prologo Andriae adducti,
quem ad primam anni 166 actionem pertinere negaverunt. Ac
profecto Terentius cum fabulam, quam histriones acturi sint,
novam esse in ceteris prologis perspicue dicat exceptis Hecyrae
prologis, quorum priorem ad secundam, posteriorem ad tertiam
Hecyrae actionem spectare poeta luculenter indicat, eiusmodi
verba in Andriae prologo prorsus desiderantur. Quamobrem
utrum prologus ad primam actionem referendus sit an ad aliam,
ut cognoscamus, aliis huius prologi locis nobis nitendum est, id
quod multi viri docti fecerunt. Sed in duas partes virorum
doctorum hac de re iudicia abierunt: alteri ad prologi verba
quaedam provocaverunt, quae quasi clamare viderentur prologum
ad posteriorem actionem pertinere, alteri aut eisdem aut aliis
locis nixi hunc prologum primae actioni attribuerunt. Quae cum
ita sint, non supervacaneum atque inutile videtur denuo totam

 

⁹⁴) Perperam Herrmanowski 1. s. s. p. 37 (cf. adn. 20).

¹) Alterum qui in codicibus quibusdam traditur, exitum non Terenti
esse constat. cf. imprimis A. Greifeld: „De Andriae Terentianae gemino
exituf‘ Diss. inaug. Halensis 1886.


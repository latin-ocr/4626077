„23-

Sed de eiusmodi ratiocinationibus semper dubitandum esse
equidem puto. Observanda enim sunt haec:

Ι. Terentium aliquem prologum scripsisse non eius, qui
antecessit, prologi memorem, sed plane aliarum rerum respectu
habito per se apparetffl) Nonne verisimile est poetam populum
ut sibi faveret, aliter oravisse, cum modo calamitatem acceperat,
aliter post successum3 aliter si cladem, aliter si plausum adver-
sarii paulo ante acceperant? Nonne denique ex eo, quod Teren-
tius vipse in Andriae prologo dicit se prologos solam ob eam
causam scripturum esse, quibus veteris poetae maledictis respon·
deat, apparet etiam ea, de quibus adversarii poetam paulo ante
accusaverant, apud Terentium multum valuisse? Permultis igitur
rebus atque iis variis, de quibus magna ex parte nunc omnino
nibil constat, commotus Terentius ipsa ea verba, quae in singulis
prologis legimus, scribere potuit.

II. Deinde ex eo quod Terentius sex tantum fabulas com-
posuit atque per sex tantum annos in arte scaenica se locavit,
perspicuum est eum ne post victoriam quidem modo reportatam
utrum fortuna scaenica semper futuris temporibus sibi fautura
esset necne, pro certissimo habere potuisse. Hoc praeclare de-
monstratur duabus Hecyrae calamitatibu83 etenim Andria etsi
placuerat, tamen Hecyra, secunda fabula, cum primum ageretur,
exacta est3 quin etiam etsi cum Heautontimorumenos et Phor-
mio, tum maximo cum successu Eunuchus steterant, tamen Te·
rentio iterum evenit, ut· Hecyra cum referretur, neque spectaretur
neque probaretur.

ΙΙΙ. Cum igitur fortunam scaenicam esse dubiam imprimis
poetae novo adulescentuloque et ipse comperisset, cumque fabu-
larum suceessum penes spectatores esse non ignoraret, id spectare
poeta potuit, ut populum quam maxime adularetur. Etenim
semper praestat poetam ‘spectatores comitate usum sibi conciliare
studere quam sua ipsius merita laudibus efferentem illos laedere.
Hac ratione Terentium quoque usum esse cogitari potest. Quo-
modo tandem, hanc rationem si Terentius adhibuit, ex eiusmodi
locis quicquam certi de ordine prologorum et fabularum enucle-
ari possit, equidem nescio.

IV. Denique id memorandum est, ex quo, opinor, vel ceteris
rebus neglectis viri docti se ex his locis nimium multa conclu-
sisse cognoscere debebant: eiusmodi conclusiones semper maxime

 

nasial-Progr. v. Mainz>1873s4 p. 12s14) huius rei causa in Hecyrae prologo
priore· ,‚quaeso“, quod a totius prologi sententia alienum esse putat, uncis
seclusffi) cf. Fabiam l. s. s. p. 50 sq.


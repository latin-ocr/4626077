—76-'·

esse. Hoc si ita est, sequitur, ut poetae ipsi, non per dominum
gregis, ludorum curatoribus fabulas suas obtulerint. Sed. hanc
sententiam falsam esse iam Kirchnerus⁸⁷) demonstravit. Neque
enim ex Horati verbis apertum fieri poetam de fabulis reci·
tandis, quae recitatione probatae ad actionem scaenicam desti—
narentur, cogitavisse, immo ipsis particulis disiunctivis „nec·nec“
hoc vetari. Sermonem igitur esse minime de fabulis scaenicis,
sed de aliis poematum generibuS, quae poemata poetae quidam
recitarent, ut quid Tarpa iudicaret, comperirent. Quamobrem
scholion Cruquianum, quippe quod ipsis Horati verbis repugnet,
patet esse reiciendum.

Neque multo aliter est iudicandum de alio loco, quo de ’
Tarpa litterarum iudice verba fiunt. Refertenim Cicero epist.
ad fam. Vll 1 de ludis, quos Pompeius theatrum suum con-
secraturus anno a. u. c. 699 edidit, haec: „nobis autem erant
ea perpetienda, quae Sp. Maecius· probaverat“. Sed primum
solis de ludis Pompeii sermo est. Deinde ne ex hac quidem
re, quod Tarpa fabulas examinavit, efficitur poetas ipsos Tarpae
fabulas suas obtulisse. Etenim illa quoque aetate nihilo minus
fieri potuit, ut dominus gregis fabulas a poetis emeret, quos
tum, cum ludi Pompeiani instabant, ludorum obtulit curatori
aut ei, cui hic fabulas eligendas concesserat.

4. Denique ad hanc, quam falsam esse censeo, sententiam
accedere possit, qui rerum Graecarum scaenicarum rationem
habere voluerit. Apud Graecos enim poetae ipsi fabulas, quas
in theatro agi cupiunt, ad archontes, ludorum curatores, deferunt.
Qui traditas legunt et examinant, eligunt dignas, quae agantur,
et poetis choregos sorte creatos tribuunt.⁸⁸) Quam rem apud
Romanos similem fuisse cum ne unus quidem Romanorum
scriptor vetus tradat, ne ex hac quidem re quicquam colligen-
dum est.

Nullo igitur, ut comprehendam, loco necessario efficitur,
ut poeta ipsis cum ludorum curatoribus contractum de fabulis
vendendis fecerit. Quare intercesseritne omnino negotium aliquod
inter poetam et aediles neone, difficillimum est diiudicare. Contra
ex multis locis didicimus poetam cum domino gregis negotiis
coniunctim1 fuisse. Hoc igitur pro certissimo habendum est
eam rationem, de qua permultis locis memoriae traditur, si non
semper, attamen plerumque usu venisse. Huc accedit, quod
aediles cum ipsis poetis de fabulis emendis vendendis egisse ne

⁸⁷) v. Kirchneri ed. Hor. serm. II 1 p. 353 sqq. (Lips. 1854157).
⁸²³) Oehmichen 1. s. S. ξ 19 et ξ 22. - A. Miiller: „K. F. Hermanns
griech. Antiquitateffl III 2 p. 330 sqq. et p. 350 sq.

 


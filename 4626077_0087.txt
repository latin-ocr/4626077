...31.-

discimus Ambivium aliquam copiam fabularum novarum pretio
statim soluto emisse, quas posthac agere ut sibi liceat, specta-
tores rogat. Idem apparet ex Horati epist. Π 1, 17 5 sq.:
„Gestit enim (scil. Plautus) nummum in loculos demittere,
post hoc
Securus cadat an recto stet fabula talo“.

Dominus igitur gregis cum poeta contractum fecit, quo
probato ille pretio plerumque statim soluto fabulam accepit, hic
fabulae fata non iam curabat.⁶²) Periculum ergo suscepit solus
actor. Quodsi quaeris, quomodo dominus gregis talem con·
tractum inire potuerit, respondeam sperare eum ex fabula lucrum
se facturum esse, id quod ei contigit, si fabula ab aedilibus
emebatur. Sed etiam si actor ex prima actione parvum lucrum
fecerat, tamen ex fabula iterata damnum facile sarcire poterat
(cf. supra p. 72 sq.). Praeterea per sc apparet actorem rerum
scaenicarum peritum eas solas fabulas emisse, quas placituras
esse confidebat, sed veritum esse fabulas a poetis novis et plane
ignotis emere.

1. Tali contractu veluti Plautum fabulas vendere solitum
esse Horati fuisse sententiam ex epistol l. s. s. manifestum est.

2. Tali contractu Ambivius adulescens fabulas Caecili emisse
videtur. Primum enim fabulae, tametsi cum primum agerentur,
non placuerunt, ab Ammvio iterum iterumque agebantur, donec
starent. Deinde Ambivi‚ non Caecili opera effectum esse legimus
Hec. prol. II v. 6 sqq, ut fabulae iterarentur. Quibus ex rebus
efficitur, ut domini gregis interfuerit fabulas Caecili et agi in
scaena et stare.

3. Eodem modo denique idem Adelphos a Terentio, cuius
Eunuchus populo maxime placuerat, emisse videtur. Ludis enim
Aemili Paulli funebribus duae fabulae Terentianae Ammvio
actore in scaenam prodierunt: Hecyra iam semel exacta et
Adelphi fabula nova. Qua in re quo modo fieri potuerit, viri
docti quaesiverunt, ut novem tantum dierum spatio histriones
simul duas fabulas plane novas ediscerent. ⁵³) At mea quidem
sententia res ita explicatur, ut Ambivium statuamus Adelphos

 

⁸¹) Tamen semper eius, qui fabulam composuerat, nomen ante singulas
actiones pronuntiabatur. Neque igitur haec est eadem res atque apud poetas
Graecorum scaenicos, qui interdum fabulas simul cum auctoris, ut ita dicam,
iure vendiderunt3 cf. Ε. Rohde: K1.Schr. II p 426 n 1 et Alb. Miiller l.
S S· p3⁸)35W3'ilmanns l.. s. 8. p. 49 sq. —- Wagner in 8111181. phil. nov. XIC
(1865) p. 290. - Dzlatzko 1n Mus. Rh. 11. XXI (1866) p. 79. —- Paeckel-
mann l. s. 8. p. 28 sq. ·— Schindler l. s. 8. p. 31. - Fabia 1. S. 8. p. 49
n. 1. — Verum suspicati sunt Bosse l. l. p. 13 et Karsten l. l. p. 209 sq.

6


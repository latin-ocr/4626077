...36-

I. Terentium poetam modeste atque demisse in Adelphorum
prologo loqui viri docti⁷⁷) dixerunt, quamobrem Adelphi aut
omnino in primis fabulis esset aut continuo post Hecyrae se-
cundam actionem acta. At talibus argumentis nihil demonstrari
posse ex eis, quae supra (p. 23 sq.) exposui, apparet. Viri docti
enim id, quod quisque voluit, sibi sumpsisse mihi videntur.
Praeterea Fabia⁷⁸) rectissime dicit hunc prologum a ceteris (He-
cyrae duobus prologis exceptis) eo tantum differre, quod Teren-
tius ab adversariis lacessitus se defendit, non in illos invehitur.‘¹⁹)
Hoc excepto Terentius hoc in prologo confidenter atque audacter
loqui mihi videtur. ⁸⁰) Primum enim Terentius non exspectat,
dum adversarii sibi iterum furtum exprobrent, sed se ex Diphili
Commorientibus scaenam quandam sumpsisse ultro dicit respi-
ciens ea, quae ante Eunuchi actionem evenerant. Hoc audacis,
non modesti poetae esse puto. Deinde criminationem, qua usi
adversarii Terentium adsidue ab amicis adlutari dixerant, poeta
reicit non, ut in Heautontimorumeni prologo, ad spectatores
iudicium deferens, sed suum hac de re iudicium proferens, ut
idem, quod illi sibi vitio tribuerint, se ipsum maximam laudem
ducere profiteatur. Denique in vv. 22—23 quasi per ironiam
indicat, quod discrimen sit inter suum et adversariorum genus
prologorum scribendorum, simul et monet de Phormionis prologo.
Ne hoc quidem a poeta modesto dici mihi videtur. Quamquam
quid opus est in hoc philosophari, cum hac de re diverse iudi-
cari posse inter omnes constet? Demonstravi enim hunc prolo-
gum aliter quoque atque illi viri docti volunt, percipi posse.
Hoc autem satis est ad eorum argumentum infirmandum.

ΙΙ. Altenun argumentum, quo ut Adelphos ante Hecyram
(11) actam esse demonstret, Paeckelmannus (1. s. s. p. 31 sq.)
utitur, est hoc: „nonne mens sana Terentium iussit primum
fabula, quam populus aut iam probaverat aut quam sane ab eo
probatum iri sperare poterat, spectatorum animos sibi conciliare
et postea fabulam quinque annis ante non peractam referre?“
Certe, nob1s hoc verisimillimum esse videtur, sed Terentiusne .
eodem modo egerit aut omnino, quo erat animi habitu, agere

 

⁷⁷) Wilmanns l. s. s. p. 50 sq. — Paeckelmann l. s. s. p. 29 sqq. —
Dziatzko in Mus. Rhen. nov. XXI p. 79 et in Phorm. edit.' (1885) p. 12
n. 3. — Wagner in annal. philol. nov. XCI (1865) p. 290.
⁷)l...ssp49. —cf. Hauler: Phorm. ed..⁸p 1711. 1.
79) ef. Wagnerl. s. s. — Ita iam Donatus m Adelph. praef. (cf. Reiffer-
scheidii edit. Donati praef. [libellus univers. Vratislav. 187516] p. 7 1.6):
.‚In hac prologus ali quanto lenior inducitur: magis etiam in se purgando,
quam in adversariis laedendis est occupatus.“
89) cf Karstenus l. s. s. p. 208 sq.


-24 .-

dubias esse, qua re explicatur viros doctos alium aliter de eodem
prologo iudicavisse. Etenim eadem verba alterius iudicio modesta
demissaque, alterius iudicio prorsus immodesta atque vana sunt.⁶⁰)
Quibus ex locis viri docti quod quisque voluit, libenter sumpserunt.

His igitur argumentis cum pamm certa sunt, nobis prorsus
abstinendum est.

ξ 3. De eis prologorum locis quibus Terentius

adversarios aggreditur.

Ut Luscius eiusque amici Terentium, ita hic illos nonnullis
de rebus obiurgavit. Primum inquirendum est, quo hae Terenti
in Luscium criminationes spectent.⁶1)

In Andriae prologo (v. 21) Terentius reprehendit „istorum
obscuram diligentiam“‚ ex quibus verbis et ex tota huius loci
sententia apparet Terentium id illis crimini dedisse, quod fabulas
Graecas verbotenus expressissent. Eiusdem rei documento sunt
Terenti verba, quae sunt in Eunuchi prologo (vv. 7s8): ·

„Qui bene vertendo et easdem scribendo male

Ex Graecis bonis Latinas fecit non bonas“,
in quibus hoe ,bene vertendo‘ ad illam diligentiam, qua usi ad-
versarii fabulas Graecas converterunt, spectare apparet3 praeterea
haec verba aliquid reprehensionis prae se ferant necesse est.
Aut igitur Terentius iniquis his quoque verbis ,bene vortendo‘
illam nimiam diligentiam obiecit, id quod Roehricht p. 37 (=
Diss. phil. Arg. IX p. 329) putat, aut per irrisionem respexit
ipsius Lusci verba, qui se solum fabulas Graecas ‚bene vertere‘,
Terentium eas ,contaminare‘ gloriatus erat, simul et addidit Lus·
cium ut verbotenus vertisse, ita male scripsisse. Sed hoc utut
se habet, Luscium fabulas Graecas verbotenus expressisse inde
satis elucet. Hoc unum cum certum sit, sequitur, ut cetera
vitia, quae Terentius reprehendit, non tam in Luscium quam in
Graecum exemplar cadant,⁶²) ut hoc igitur solum Luscio-crimini

 

⁶⁰) Hoc, ut exemplo utar, praeclarissime illustratur virorum doctorum
de Andriae prologi versibus 24s27 iudiciis: Wagnerus enim (,in, libro mis-
cellaneo edito a societate philologica Bonnensi‘ 1864 p. 77) putat poetam ad
desperationem fere redactum hoc rogare; Paeckelmannus (l. s. s, p. 29s31)
modestissime poetam hic loqui3 Karstenus (l. s. s. p. 187) „poetam non
levem sui fiduciam declarare aut sui spem excitare apud spectatores, uti
fiat in vv. 24-28·ι (cf. idem p. 220).

⁸¹) His de locis bene egerunt Roehricht p. 31-37. (Dissert. philol.
A.rgentor IX p. 323- 329) et Fabial. s. s. p. 261- 282.

⁶¹) Certe per se non minus cogitari potest Terentium Lusci universam
dicendi rationem reprehendisse, id quod in scribendo male‘ inesse potest
Neque vero hanc in rem quadrare possunt Terenti in Luscium crimina,
quae in Heaut., Eun„ Phorm. prologis leguntur (cf. ρ. 25 sq.). Quare haec
vitia in Graecum exemplar eadere videntur


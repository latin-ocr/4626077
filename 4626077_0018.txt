‘— 12—

„Vetus si poeta non lacessisset prior,

Nullum invenire prologum posset novos,·

Quem diceret, nisi haberet, cui male diceret“.

d) Denique versus 31--33:

„Ne simili utamur fortuna atque usi sumus

Quom per tumultum noster grex motus locost:

Quem actoris virtus nobis restituit locum“ sq.
argumento sunt ante Phormionem duas minimum actiones fabula-
rum Terentianarum factas esse, quarum una exacta est, altera stetit.

5. Venimus ad Adelphorum prologum, quem ad primam
omnium Terenti fabulam spectare non posse apparet ex v. 1 sq.:

„Postquam poeta sensit scripturam suam

Ab iniquis observari etc“.

Deinde eum complures antea fabulas docuisse concluseris
ex v. 15 sq.: „Nam quod isti dicunt malivoli, homines nobilis
Eum adiutare adsidueque una scribere . . .“

6. Hecyrae priore prologo probatur

Hecyram antea agi coeptam esse (v, 1 sqq.)‚

alias quoque Terenti fabulas actas esse et placuisse (v. 8).

7. Denique ex Hecyrae prologo altero cognoscimus He-
cyram bis antea exactam esse.

Conclusio: Ex singulis igitur prologis, ut omnia adhuc
exposita comprehendamus, non multa ad verum prologorum et
fabularum ordinem pertinentia lucrati sumus. Unum vero hoc
summi est momenti: cognovimus Andriae prologum, quantum
ex hoc solo iudicare possumus, omnium prologorum primum
esse, qua re cognita initium prologorum seriei invenimus. Huc
accedit aliud. Scimus enim primum Terentium bis calamitates
accepisse (et cum Hecyra primum et cum iterum ageretur), deinde

duos Terenti prologos, et Heautontimorumeni et Hecyrae prolo- ·

gum alterum, ab ipso domino gregis pronuntiatos esse. Haec
cum ratione certe inter se cohaereant, summa cum verisimilitu-
dine scquitur primum, ut Heautontimorumenos nulla alia Terenti
fabula intermissa post Hecyrae primam actionem acta sit,²¹) deinde
ut Hecyrae tertia actio secundam exceperit. At Terentius alterum
Hecyrae prologum ob eam solam rem ipsi Ambivio pronuntian-
dum tradidit, quod eadem fabula antea —- fortasse multo antea --
bis exacta erat. Concedo ; cum vero Hecyrae iterum exactae
memoria in nullo Terenti prologo exstet, verisimillimum esse
puto non modo Hecyrae tertiam actionem Hecyrae secundam
actionem subsecutam esse, sed etiam hanc utramque actionem

ρῂι) lta iam Heri-manowski l. s. s. p. 30. — Schindler 1. s. s. p. 33.


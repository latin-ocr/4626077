...80—

boves, oves, alias res emendas vendendas spectent, ex eis nihil
proficimus. Contra cognoscimus, etsi certae formulae exstant,
tamen in singulis contractibus plane diversas res promitti et
statui. Huius rei ut exemplo utar, legimus apud Varronem
(r. r. II 10, 5), si res empta vendita evicta sit, duplex pretium
a venditore solvendum esse. Idem statuitur in inscriptione
secundi p. Chr. saeculi (CIL III 2 p. 940 sq. = Bruns ⁶ p. 288 sq.
ΙΙ, 1). Contra in aliis eiusdem aetatis inscriptionibus constituitur
simplex tantum pretium rei evictae reddendum esse (CIL III 2
p. 937, 944, 959 = Bruns ⁶ p. 289s91). In universum igitur
est dicendum, etsi certae formulae inveterascebant, tamen res
diversissimas statui potuisse, dummodo contrahentes inter se
consenserint. Quamobrem ne duo quidem contractus ad emp-
tionem venditionem pertinentes omnibus in singulis rebus
congruunt.⁵⁰).

His expositis, ut ad rem propositam redeamus, id unum
pro 'certissimo habendum est verisimillimum esse contractus
quoque, qui ad fabulas emendas vendendas spectabant, non
semper pares fuisse.⁵1) Qua re cognita nos non, ut viri docti
adhuc fecerunt, eos locos, ex quibus de condicionibus fabularum
emendarum aliquid lucrari possumus, ita interpretabimur, ut
semper unam eandemque rationem asservatam esse demonstrare
studeamus, quod ita fuisse ut demonstraret, nemini adhuc viro
docto contigit, cum loci inter se plane diversi sint. Immo vero,
ipsi ei loci, qui ceteris repugnare videntur, summi sunt momenti,
cum ex eis efficiatur, ut emptio venditio fabularum variis con-
dicionibus facta sit. Hae quaenam fuerint singulis in emptio·
nibus, cum veterum testimoniis paene prorsus destituti simus,
dubium est semperque manebit„ Nonnulla autem haud scio
an ad verisimilitudinem quandam perducere possimus.

I. Ex Hec. prol. 11 v. 48 sq.: „Mihi ut discere

Novas expediat posthac pretio emptas ·me0.“

 

⁶⁰) Emptiones non semper simili modo perfectas esse Varro r. r. Π 1,
15 dioit; — cf. id. Π 2, 5: „In emptionibus (ovium) iure utimur eo, quo
lex praescripsit. In ea enim alii plura, alii pauciora excipiunt.“
H 5, 11 dicit, quomodo boves et domiti et indomiti emantur quibusque
formulis utendum sit3 ‘addit autem haec: „Paulo verbosius haec, qui
Mamili actiones sequuntur lanii.“ sq.

⁵²) Aliis quoque in contractibus maxima fuit varietas apud Romanos.
Pendebant pueri, ut exemplum afferam, Romae litteratoribus mercedem aut
menstruam (testimonia apud Marquardt-Mommsenum 1. s. s. ¹ VH p. 94
n. 3 et 4) aut annuam (cf. ibid. p. 95 n. 1, 2, 3) aut omnino nihil de
mercede antea conveniebat, ita ut parentes, quantum vellent, litterator-i
darent [ibid. p. 95 n. 4].

 


Natus sum walther ceorg Friedrich Meyer Lipsiae anni
1878 die XXVI. mensis J an. Eriderico patre, quem mihi abhinc
multos annos praematura morte ereptum esse gravissime doleo,
matre Wilhelmine e gente Martens, quam vivam adhuc pio gratoque
animo veneror. Fidem profiteor evangelicam. Litterarum primor-
diis imbutus scholam Thomanam, quae Aemilio Jungmanno
rectore floret, per novem annos frequentavi.

Vere anni 1898 maturitatis testimonio instructus numero
civium almae matris Lipsiensis adscriptus sum et studiis philo-
logieis operam navavi. Docuerunt me viri illustrissimi Brug-
mann, Gardthausen, Hauck, Heinze, Hofmann, Holz, Immisch,
J ungmann, Lipsius, Marx, Sievers, Studniczka, Wachsmuth,
Wundt.

Praeterea sodalis fui proseminarii Regii philologici Immischii
auspiciis per duo semestria, per unum senior. Inde tirocinio
artis philologicae perfunctus in seminarium Regium receptus
sum et exercitationibus interfui sodalis ordinarius per tria se-
mestria, per tertium senior, regentibus Lipsio, Marxio, Wachs-
muthio, Proseminarii theodisci per sex menses sodalis fui de
Bahdero moderante.

Benigne mihi aditum aperuerunt Oichorius ad societatem
historicam per tria semestria, Lipsius ad societatem Graecam
per unum, Studniczka ad exercitationes archaeologicas per unum.

Quibus viris humanissimis omnibus gratiam habeo quam
maximam, imprimis autem Immischio, cuius tres per annos fa-
mulus eram quique studiorum meorum benevolentissimus exstitit
fautor, quantum debeam, gratissimo animo semper profitebor.

 


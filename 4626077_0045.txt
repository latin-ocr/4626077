...39-

Tum vero, id quod caput est, illos versus ab Heautontimo-
rumeni prologo alienos esse nullo nisi fallor satis probabili argu-
mento demonstratum est. Immo, hos versus loco tradito ferri
posse et Umpfenbachius⁸⁹) et Leo (l. s. s. p. 20—24)⁹⁰) ostenderunt.

Denique ne id quidem probatum est hoc Hecyrae prologi
loco lacunam hiare. Neque enim, si structuram grammaticam
respexerimus, dum modo ne verba cum Ihnio perperam inter-
pretemur, lacunam demonstrare possumus. Neque magis in
contextu sermonis quicquam desideratur. At versus 7 et 8
omnino non inter se coniuncti sunt. Num igitur in ceteris
prologis singulae partes rhetoricae, quas quisque Terenti prologus
continet, inter se colligatae atque implicitae suntP⁹¹) Nullum
igitur vestigium cum exstet, quo usi hunc prologum lacunosum
esse demonstrare possumus, ne ob eam quidem rem ad illam
sententiam progrediemur, quod hic prologus brevissimus est.⁹²)

Putamus ergo prologum Hecyrae priorem, qualem poeta
ipse scripsit, talem memoriae traditum esse. Brevitas autem
prologi a consuetudine poetae aliena cum non neglegentiae libra-
riorum, sed consino ipsius poetae debeatur, cur poeta Hecyrae
(II) prologum octo tantum versuum praemiserit, quaerimus.
Hoc nulla, credo, re explicatur, nisi eo, quod Terenti Adelphoe
paulo ante acta erat. In huius autem fabulae prologo non
modo adversariorum maledictis responderat, sed etiam id, quod
illos sibi crimini daturos esse putabat, plane refutaverat. Quid
igitur restabat, quod in Hecyrae prologo priore tractaret? Nihil
eiusmodi rerum repetit, sed breviter de Hecyra primum exacta
exponit. Ex hac igitur re apparere mihi videtur Adelphos
ludis funebribus L. Aemili Paulli paulo ante Hecyram primiun
iteratam actam esse.

 

89) Analecta Terentiana p. 14 sq.

⁹⁰) cf. quoque Amdohrium l. S. s. p. ll sqq. (imprimis p. 12).

⁹¹) Quam saepe singulae prologorum partes nullo omnino vinculo
addito positae sint, ut intellegas, conferas haec: in Andr. prol. vv. 23 et
24 solum figura rhetorica, quae ,,παρονομασία“ dicitur, inber se coniuncti
sunt3 in Heaut. prol. quid dicturus sit, Ambivius v. 3 indicat3 tamen priua-
quam haec promissa dicat, alia ad fabulam commendandam necessaria inter—
ponit (vv. 4-9); in Phorm. prol. omnes singulae partes parum arte annexae
sunt: cf. vv. 11 et 12 („nunc“); w. 23 et 24 („nunc“); in Adelph. prol.
cf. vv. 21 et 22 (,‚dehinc“); in Hec. prol. II cf. vv. 19 et 20 (voce „nunc“
fit transitus). —- cf. Umpfenbach l. s. s. p. 14s15 et Leo l. s. s. p. 23.

⁹²) cf. Herrmanowski l. s. s. p. 12 sq. -- Umpfenbach l. s. s. p. 12 sqq.
— cf. etiam Fabia l. s'. s. p. 304.


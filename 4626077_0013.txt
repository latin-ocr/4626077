-7...

omni argumento caret; primum enim illud est animadvertendum:

habemus duos Hecyrae prologos, qui in codice Bembino etsi Ι

nullo spatio intermisso exarati sunt, tamen minime inter se con-
fusi et commixti sunt. Quibus ex prologis curnam illi grammatici
unum non fecerint, non, intellegitur. Deinde quem tandem hoc
fecisse putamus? Neque enim per errorem librarii cuiusdam
fieri potuisse vel inde apparet, quod ex sententia Karsteniana
singuli duorum prologorum versus inter se confusi atque per-
turbati sunt. Restat igitur, ut aliquem8) hos versus solam ob
eam causam inter se commiscuisse putemus, ne duos prologos
olim fuisse quisquam cognosceret. Quod si accipimus, hoc non
intellegitur, curnam non illos etiam versus, ex quibus duos
antiquitus prologos fuisse manifestum esse Karstenus censet, ille
grammaticus vel editor tam mendax atque argutus omiserit.

Quin ne id quidem verisimile est singulos alicuius prologi
versus inter se confusos esse, id quod in Heautontimorumeni
prologo factum esse Dziatzko⁹) iudicat3 quo in prologo non modo
tres versus expunxit traiecitque in priorem Hecyrae prologum,
sed etiam ceterorum versuum ordinem valde transmutavit.

Hae coniecturae omnes ut omni verisimilitudine omnique
argumento carent, ita funditus refutantur eis, quae cum Fabia
(l. s. s. p. 295 sqq.) tum maxime Leo¹⁰) de arte rhetorica in pro·
logis Terentianis adhibita exposuerunt. Sunt certe loci in pro-
logiS, qui, tales si coniecturas acceperimus, haud scio an facilius
intellegi possint; neque vero intellegitur, quonam argumento
idoneo eam, qua usi sunt, rationem viri docti fulciant aut ad
verisimilitudinem perducant. Tali modo locorum difficultas non
explicatur, sed per vim tollitur. Hos autem locos, quibus quo
facilius perciperentur, viri docti commoti ad illas sententias parum
probabiles accesserunt, aliter explicari posse iam Leo (1. s. s.) ex
parte demonstravit.

Id igitur tenendum est prologos Terentianos, ut omnino,
ita optime memoriae traditos esse. His praemissis transeamus
ad eam rem, quam hoc capite tractare nobis propositum est.
Quo in capite quaeremus ex prologis Terentianis quid disci
possit de ordine fabularum chronologico, Hanc quaestionem iam

 

⁸) Cogitat vir doctus (l. s. s. p. 200) de primis fabularum editoribus.

⁹) In diss. inaug. „de prologis Plautinis et Terentianis quaestiones se-
leuctgo}iI gennae 1863 p. 5 sqq. et in edit. Tauchnitziaua (1884) praef.
p ¹⁶) Analecta Plautina: de figuris sermonis ΙΙ. (libell. universitatis
Gottingensis. 1898 p. 15-28).


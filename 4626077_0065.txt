—59—

II. Nunc accedamus, si placet, ad eorum virorum doctorum
sententiam, qui poetam se hanc fabulam contaminasse hoc versu
ipsum professum esse putant, quae est sententia Herrmanowskiiu)
et Skutschiw) Concludit enim Skutschius ita: „Ich denke, wir
haben sicher erwiesen, dass das Stiick wirklich von 'l'erenz
„doppelt“ gemacht worden ist. So kann es also wohl kein
Zweifel sein, dass wir in v. 6 aus Terenz’ eigener Feder die
ausdriickliche Bestiitigung dafiir haben, dass der Heautontimo-
rumenos kontaminiert ist“.

Primum quaeramus, quibus argumentis allatis hanc fabulam
contaminatam esse vir doctus demonstravisse sibi videatur.
Ratiocinatur enim ita, ut (p. 1) dicat Terentium, si Heautontimo-
rumenon ex duabus fabulis Graecis non contaminasset, eis prologi
versibus, quibus de contaminationis crimine verba faciat (vv.
16—21), certe non solum ea dicturum fuisse, quae re vera dixerit:

„id esse factum hic non negat,

Neque se pigere et deinde facturum autumat‘g sed poetam
gloriaturum fuisse hanc adversariorum criminationem, etsi ad
fabulas antea factas iure spectaret, tamen ad eam, quam acturus
esset, minime pertinere. Quae cum Terentius in prologo non
dixerit, sequi, ut talia dicere omnino non potuerit3 ergo reli—
quum esse, ut Heautontimorumenos contaminata sit. Sed tale
argumentum ex silentio scriptoris petitum semper est dubium
et fallax, praesertim cum tali ratiocinatione adhibita hcc loco
etiam contrarium quod sit, effici possit· Terentius enim, dicat
quispiam, si contaminasset, dixisset non modo se non negare
id factum esse et audacter iterum idem facturum esse, sed etiam
hauc quoque fabulam, quam acturus esset, etiamsi adversarii
propter fabulas contaminatas se maxime reprehendissent, tamen
a se contaminatam esse. Hoc autem cum non dixerit, sequi,
ut eiusmodi verba dicere omnino non potuerit, ut Heautonti-
morumenos non contaminata sit. Nihil igitur de fabulae conta·
minatione tali ratione qui utetur, statuere poterit.

Deinde verba ne possunt quidem ita intellegi, ut viri docti
voluerunt. Neque enim Heautontimorumenos, si contaminata
est, ex ,simplici‘ h. e., ut Skutschius ipse concedit, ex uno
argumento facta est, sed ex duabus fabulis Graecis; neque ipsa
,duplex‘ facta est, sed ‚una‘ (h. e. simplex) facta est fabula.
Quare id, quod de Leonis sententia vir doctus dicit, multo
magis in ipsius sententiam cadere mihi videtur: etenim eum,
quem vir doctus statuit, sensum praeberet versus talis:

⁸) diss. inaug. p. 5 sqq
²⁸) In ‚Philologi‘ tomoq LIX (1900) p. 1 sqq. et p. 7 sq.

 


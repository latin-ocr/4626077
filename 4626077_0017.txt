..11—

Tum alteram: Heautontimorumenon primam fabulam non
esse concludendum est cum ex voce ,dictitat‘ (v. 22) tum maxime
ex versibus 16-18:

„Nam quod rumores distulerunt malivoli,
Multas contaminasse GraecaS, dum facit
Paucas Latinas“ sq.

3. In Eunuchi prologo nulla exstant vestigia, quibus quo
tempore haec fabula acta sit, accurate cognoscatur. Nonnulla
autem, etsi ad tempus accurate definiendum minime idonea sunt,

memoranda sunt: -
Ι. Ex vv, 1—3, quibus sese in eorum numero, qui placere

se studeant bonis quam plurimis et minime multos laedere, esse
poeta dicat, apparere mihi videtur Terentium alias antea fabulas
docuisse, Eunuchum igitur non primam fabulam esse.
ΙΙ. Ex v, 4 sq.: „Tum si quis est, qui dictum in se inclementius
Existumavit esse, sic existumeffl sq.
apparet Terentium alium antea prologum scripsisse, quo Luscium

aggressus erat.1⁹)
111. Luscius antequam prima poetae novi adulescentisque

fabula ageretur, id spectavisse minime putandus est, ut eam in·
spiceret (cf. v. 1 9 sqq.) ;2⁰) quamobrem Eunuchus certe prima Terenti
fabula non est.
4. Multo plura et cert-iora ex ''horn-lionis prologo lucrabimur.
a) ex vv. 1—3: „Postquam poeta vetus poetam non potest
Retrahere a studio et transdere hominem iu otium,
Maledictis deterrere ne scribat, parat“
elucet contentionem inter Luscium et Terentium aliquamdiu fuisse.
b) ex v. 4: „Qui ita dictitat, quas antehac fecit fabulas,
Tenui esse oratione et scriptura levi“
apparet Terentium complures fabulas antea docuisse.
c) quin etiam complures fabulas prologis praeditas anteces-
sisse comperimus ex v. 13 sqq.:

 

¹⁹> Hac re commoti Herrmanowski (1. l. p. 37 n. 19) et Paeckelmannus
(l. s. s. p. 43). Eunuchi prologum post Heautontimorumeni prologum posu-
erunt. Tamen in u* littera nulla est fides. nam sescenties a librariis cum b
confundi eam constat (cf. Gramm. Lat. VII p. 138 Keil). quamobrem hoc
quoque loco „existumabit‘·, quod spectet ad ea convicia, quae Terentius ipso
in Eunuchi prologo dicturus sit. eodem fere iure legi potest. quin etiam
haec lectio praeferenda esse mihi videtur, cum parum credibile sit Teren-
tium spectatores de conviciis, quibus multo ante contra Luscium usus esset,
monuisse. Quo probato illud „quia laesit prior·‘ (v. 6) pertinet ad ea, quae
in exercitatione scaenica, quae magistratibus Luscioque praesentibus facta

erat, acciderant. .
²⁰) cf. infra p. 40 n. 93.


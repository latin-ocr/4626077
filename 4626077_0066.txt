..60-

„Simplex quae ex argumento facta est duplici“‚ quae
coniectura, cum a legibus senarii abhorreat, ferri nequit.

ΙΙΙ. Tertiam quandam explicationem invenimus· apud
Roetterum‚²⁶) qui de duabus eiusdem nominis „Heautontimoru-
menos“ fabulis Terentianis cogitat: primum enim Terentium
aliam huius nominis fabulam in lucem edidisse: integram ex
integra. Poetam vero quod contaminando putaret elegantiorem
eam et ad plausus movendos aptiorem fore, retractavisse, conta-
minavisse, novam fecisse: ex priore simplici duplicem fecisse.
Hoc modo prologi verba -certe optime explicant-ur, praesertim
cum quae esset huius versus sententia, omnes spectatores, qui
priorem fabulam spectavissent‚ haud ignoraverint. Sed tota
sententia, qua recepta haec fabula in duas partes scinditur, eis,
quae vir doctus exposuit, minime probatur, id' quod etiam
Skutschius (l. s. s.) concedit. Praeterea Roetterus‚ ut sententia
prolata stare omnino possit, etiam prologum Heautontimorumeni
in duos prologos ad illas duas actiones pertinentes discerpit.
Denique non intellegitur, quomodo fieri potuerit, ut illi versus
ad prioris tantum actionis prologum spectantes omnino serva-
rentur, praesertim cum ideo, quod haec fabula posterior propter
Syri fraudes, Clitiphonis amores magis populo placeret, factum
esse vir doctus ipse dicat, ut prior evanesceret.

Neque maiorem probabilitatis speciem .ea, quam Venediger
(l. s. s. p. 133 sqq.) protulit, prae se fert sententia. Statuit
enim vir doctus Terentium Heautontimorumenon fabulam ex
una simplici Menandri fabula convertisse3 tum vero cum huius
Menandreae fabulae argumento prorsus aliud argumentum a se
fictum commiscuisse, ita ut sabula ex simplici Graeca duplex
Latina facta sit. Nimium, credo, ingenii vir doctus Terentio
attribuit.

Nulla igitur virorum doctorum explicatio verborum „Duplex
quae ex argumento facta est simplici“ placuit. Quid igitur
faciamus? An eiciamus, quod non intellexerimus? At versus
necessarius est. Nihil igitur restat nisi, ut locum labem contra-
xisse putemus. Et medicina in promptu est. Vidimus enim
(supra p. 57) „facta ex simplici argumento“ significare posse
„ex una fabula Graeca facta“, quo recepto nihil obscurum est
nisi illud ,duplex‘. Scribamus igitur oportet boc quoque loco
,simplex‘, ita ut cum Lessingio ²⁷) et Amdohrio ²⁸) legamus:

 

²⁶) „De Heaut. Terent.“ Progr. v. Bayreuth 1892 p. 20.
²⁷) ln Dramaturgiae Hamburg. cap. 87 (in edit. Hempeliana VII
p· 412851d1131ssh· inaug. p. 12 sq.


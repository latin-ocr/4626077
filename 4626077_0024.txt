...18-

Heautontimorumeni prologum scriptus sit, simul et sequitur, ut, cum
inter Hecyrae et Heautontimorumeni primas actiones nullam om-
nino Terenti fabulam actam esse viderimus (cf. supra p. 12), An-
driae prologus etiam ante primam Hecyrae actionem scriptus sit.

ll. De auxilio amicorum.

Altera criminatiO, qua usi adversarii Terentio maledixerunt,
in eo posita erat, ut dicerent eum aliorum auxilio fretum atque
usum fabulas suas composuisse. Hoc quoque crimen in duobus
prologis a Terentio refutatur: in Heautontimorumeni et Adelphon
prologis3 horum uter utrum antecesserit, quaeritur. Unum
autem antea cognovimus Terentium cum Heautontimorumenos
ageretur, non multo ante in scaenam prodisse3 legimus enim
(V. 23 sq.): „Repente ad studium hunc se adplicasse musicum,

Amicum ingenio fretum“ sq.

Contra in Adelphon prologo haec adversariorum verba pro-

fert (v. 15 sq.): „homines nobilis
Eum adiutare adsidueque una scribere“ sq.

Ex his locis inter se comparatis luce clarius apparet Heau-
tontimorumeni prologum aliquanto ante Adelphon prologum
scriptum esse-⁹³⁴) -

Idem haud scio an ea re probetur, quod adversarii in illo
prologo in universum de ,amicum‘ auxilio verba faciunt, in hoc
accuratius de ,hominibus nobilibus‘, qui populo placent, quorum
opera in bello, in otio, in negotio suo quisque tempore usust
sine superbia. .

Insuper observandum est, quomodo Terentius in utroque
prologo idem crimen 1·eiciat; atque in illo quidem prologo specta—
tores ipsos iudices huius controversiae facit dicens (v. 25):

„Arbitrium vostrum, vostra existumatio
Valebit“.

Contra in hoc prologo ipse iudicium facit (V. 17 sq.):
„Quod illi maledictum vehemens esse existumant,
Eam laudem hic ducit maxumam“.

Hoc etsi haud ita certum esse concedo,⁸⁵) tamen verisimilli-
mum esse temporis argumentum mihi videtur. Sed hac de re
utut iudicatur, ex eis, quae antea dixi, satis demonstratur Heau—

 

Μ) Vides, quam perversa. Schindleri sententia sit (l. s. s. p. 34. —
cf. supra p. 13 n. 22), qui putat Adelphos paulo post Heautontimorumenon
actam esse, quia mirum esset, si poeta isto probro ante Heautontimorumeni
actionem aLuscio lacessitus trium annorum spatio intermisso [a. 594]in Adelphon
actione iterum vexatus esset. cf. quoque Herrmanowski l. s. S. p. 37 sq.

³⁵) Eiusmodi enim in re in rationem vocandum est, quo animi habitu
ipso illo tempore poeta fuerit. cf. infra p. 23.


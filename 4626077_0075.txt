-59-

de causa Ambivium dicere posse: „fabulas pretio emptas meo“.
Quae sententia a Ritschelio probata etsi fere omnibus viris doctis
imposuit,¹⁴) mihi tamen scrupulos quosdam movit.

Ι. Nego enim dominum gregis, si fabula exacta erat, illud
pretium, quod aediles poetae pependerant, aedilibus reddere de-
buisse.¹⁵) Etenim etsi dominus gregis fabulam aestimaverat atque
dixerat fabulam bonam idoneamque esse, tamen singulaene fa-
bulae populo placiturae essent, ne dominus quidem gregis semper
certo sciebat. Nam et successus tabulae et calamitates persaepe
neque in fabulae neque in actorum virtutibus aut vitiis positae
sunt, sed multis in aliis rebus⁷ id quod utraque priore Hecyrae
actione satis demonstratur. Quae cum ita sint, si fabula exclusa
erat, solum dominum gregis damnum accepisse quomodo potest
cogitari? Addendum est, quod dominus gregis sive fabula placu-
erat sive non, aliquam pecuniae summam ab aedilibus acceperit
necesse est propterea, quod suam gregisque operam illis locaverat.
Quam rem *et ipse quaestui habebat et gregi suo mercedem
dare debebat.1⁶) Id unum addubitari potest, dederintne aediles
domino gregisillam summam ante eam actionem an post. Quid
igitur sibi vult Donati adnotatio?

11. Deinde Donati explicatio, ut per se ab omni verisimili-
tudine aliena est, ita ipsis Hec. prol. verbis repugnare mihi
videtur. Dicit enim Ambivius haec: „mihique ut discere

Novas expediat posthac pretio emptas meo“.

Quid enim aliud verba significare possunt nisi „ut mihi
expediat fabulas novas, quas ipse meo pretio emi, posthac di-
scere“, id quod postulatur structura grammatica. Quamobrem
Ambivius, licet Donatus de pretio aedilibus reddendo verum
tradiderit, de eis solis fabulis, quae abiectae erant, illa verba
usurpare potuit, non de universis fabulis. Sed ne de abiectis
quidem fabulis verba intellegi possunt, cum Ambivius petat, ut
sibi expediat novas discere pretio emptas suo.

III. Quare quoniam Donati explicationem et per se ab omni
verisimilitudine esse alienam et ipsis Hec. prol. verbis repugnare,
immo, si hunc prologum recte percipimus, omni sensu carere
vidimus, Donatus in hac quaestione diiudicanda prorsus omitten-
dus est, praesertim cum, unde illa hauserit, ipse tecte pronuntiet.

 

¹⁴) cf. praeter eos, quos infra commemorabo, Krueger ad Horati
Epist. II 1, 175 et Friedliinder ap. Marquardt. „Rom Staatsverw.“' III (1885)
p· 538¹&qu iam thmichen l. s. s.: „Die nicht recht klare Verpflichtung
zur Entnchtung einer Strafsumme bei Missfallen des aufgefiihrten Stiickes“.
cf. etiam Amdohr l. s. s. p. 24.

¹⁶) cf. Macrob. Sat. III 14, 13.


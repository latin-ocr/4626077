—66—

„Ille ad famem hunc a studio studuit reicere:
Hic respondere voluit, non lacessere“.
Similiter in Eun. prol. dicit (v, 4 sqq.):
„Tum si quis est, qui dictum in se inclementius
Existumabit esse, sic existumet,
Responsum, non dictum esse, quia laesit prior&
Unaquaque igitur occasione data Terentius monet se non
ultro aggressum esse, sed ab adversariis lacessitum respondere
(cf. Andr. prol. v. 73 Heaut. prol. v. 33 sq), qua re se favorem

populi sibi conciliaturum esse sperat..⁹)

Verum ad id, unde degressa est oratio, revertamur.
Quaerere deinceps oportet, quonam modo adversarii Terentio
singula crimina exprobraverint.

Qua in quaestione quod certissimum est, exhibetur in Heaut.
prol. (v. 16 sq.): „Nam quod rumores distulerunt, malivoli,

Multas contaminasse Graecas“ sq.

Non igitur palam in prologis, sed per rumores in sermoni-
bus cotidianis adversarii Terentium reprehenderunt, quod fabulas
contaminasset.

2. Deinde ex tribus prioris generis (cf. p. 63 sq.) locis inter
se collatis hoc effici posse arbitror:

In Adelph. prol. (v. 4 sqq.) a crimine furti, quod paulo
ante Luscius ei opprobrio dederat, se defendit. Adelphi autem
fabula cum primum ageretur, nemini ad id tempus nota erat.¹⁰)
Poeta tamen cum timeat, ne hac quoque in fabula furtum com-
missum esse adversarii dicant, de se ipse indicio est, spectatores
iudices facit (v. 4) incipitque ita:

(v. 6) „Synapothnescontes Diphili comoediast:

Eam Commorientis Plautus fecit fabulam.

In Graec-a adulescens est, qui lenoni eripit

Meretricem in prima fabula: eum Plautus locum

Reliquit integrum. eum hic locum sumpsit sibi

In Adelphos, verbum de verbo expressum extulit“.
Qua ex narratione omnes spectatores, quid Terentius hac in fabula
conficienda fecisset, accuratissime compererunt, ita ut ipsi iudices
esse possent. Quos sententiam ut ferant, poeta invitat (v. 12):

„Pernoscite Furtumne factum existumetis“ sq.

Plane similiter res se habet in Eunuchi prologo (v. 19 sqq.).
Primum quid Luscius sibi crimini dederit, exponit, tum addit,
si peccavisset, inprudentia se peccavisse. Deinde iterum spec·
tatores iudices facit (V. 29):

⁹) Similiter Fabia l. s. s. p. 288.
¹') cf. supra p. 20 adn. 38.

 


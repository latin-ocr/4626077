-75-

1. In Ter. vita Suet. leguntur haec (p. 28 Reiff.): „Scrip-
sit (scil. Terentius) comoedias sex. ex quibus primam Andriam
cum aedilibus, daret“, sq. Sed de tota hac fabula, quam
de Caecilio et Terentio Suetonius hoc loco narrat, suo iure nunc
viri docti dubitant⁸⁸)

2. At legitur et apud Suetonium ⁸⁴) et apud Donatum³⁵)
Eunuchum fabulam meruisse octo milia nummum, quae poetam,
non dominum gregis accepisse consentaneum est. Tamen cum
Eunuchi duplex actio singulare quoddam fuisse videatur,⁸⁸) bos
locos ne nimis premamus, cavendum est. Praeterea nihil obstat,
quominus aediles etsi fabulam a domino gregis, non ab ipso
poeta emerant, tamen poetae illud pretium sua sponte praebuisse
censeamus.

3. Eodem spectat didascalia, quae de L. Varii Thyeste in
cod. Paris. 7530 s. VIII servatur (Suet. rell. ed. Reiff. p. 48
ad col. 41): „Lucius Varius cognomento Rufus Thyesten tragoe-
diam magna cura absolutam post Actiacam victoriam Augusti
(corr. Th. Mommsen3 ,aug . . .‘ cod.; ,augusto‘ man. rec.) ludis
eius in scaenam dedit, pro qua fabula sestertium deciens accepit“.

4. Deinde provocari potest ad Horati sat. Ι 10, 36 sqq.:

„Turgidus Alpinus iugulat dum Memnona dumque

Defingit Rheni luteum caput, haec ego ludo,

Quae neque in aede sonent certantia iudice Tarpa,

Nec redeant iterum atque iterum spectanda theatris.“
Huc pertinet hoc schol. Gruqu. (Cruquii ed. Hor. op. Antverp. 1579
p. 399): „Metius Tarpa suit iudex criticuS, auditor assiduus poe-
matum et poetarum in aede Apollinis seu Musarum, quo convenire
poetae solebant suaque scripta recitare, quae uisi a Tarpa
aut alio critico, qui numero erant quinque, probarentur,
in scaenam non deferebantur.“ Unde Oehmichen 1. s. s.
efficit Ciceronis aetate fabulas novas ab ipso ludorum curatore,
non iam a domino gregis examinatas, electas, pretio emptas

 

³⁸) cf. Hauler: Phorm. ed.⁸ p. 15 (impr. adn. 3 et 4.).

⁸¹) Suetonius (p. 29 Reifi.) narrat haec: „Eunuchus quidem bis die
(quam lectionem traditam cum Vahleno [libell. univers. Berol. 1883s4 p. 4]
contra Rioechelium servandam esse arbitror) acta est meruitque pretium
quantum nulla antea cuiusquam comoedia, octo milia nummum‘·.

⁸⁸) Donatus in auctario (p. 35 l. 10 Reifi.) et in Eun. praef. (p. 10
1. 11 sqq. R), ubi legitur hoc: „et acta est tanto successu, plausu atque
suffragio, ut rursus esset vendita et ageretur iterum pro nova proque ea
pretium, quod nulli ante ipsam fabulae contigIt, octo millibus sester-
tium numerarent poetae.“ cf. infra p. 83 adn. 56 et p. 84.

⁸⁶) cf. Ritscheli Parerg. p. 332 n. 2. - Dziatzkoz Mus. Rhen. nov. XXI
p. 473. — Hauler: l. s. s· praef. p. 20 n. 3 et append. crit. p. 193 (ad v. 16).

